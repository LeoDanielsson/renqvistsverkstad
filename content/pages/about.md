---
title: Om Renqvists verkstad
sections:
  - body: >-
      I vackra Kummelnäs i Nacka i skulptören Torsten Renqvists verkstad, finns
      ett litet museum över skulptörens alla hantverk.


      I verkstaden demonstreras olika material och de olika arbetssätt, verktyg och processer som är knutna till en skulptörs arbete.


      Här visas också aktuella utställningar med samtida konstnärer och konstnärer från tidigare generationer.


      På den här platsen i Kummelnäs har många konstnärer mötts och arbetat genom åren. Den genuina och poetiska stämningen finns här och förmedlar en förståelse för hur tanken och känslan finner sin form i olika material och tekniker.


      I anslutning till Skulptörens verkstad finns Torsten Renqvists ateljé, möjlig att boka för en visning.


      I verkstaden visas även filmer om skulptörers arbete och ett bildspel presenteras med interiörer från olika skulptörers ateljéer och verkstäder.


      Här finns ett referensbibliotek och en spännande boklåda och information om alla de kunniga yrkesmän och företag som förvaltar och utövar den hantverksskicklighet som behövs för att en skulptur ska kunna bli till.


      I verkstaden visas också en skulpturutställning som är ett resultat av de olika material och tekniker som presenteras.


      Gruppens medlemmar är Bo Andersson, Lotta Enocsson, Mats Eriksson, Annika Heed, Dina Hviid, Anders Jansson, Bitte Jonason Åkerlund, Mats Lodén, Ulf Lorensson, Anna-Lena Renqvist, Mats Åberg, Erik Åkerlund
    image: /images/img_1598.jpg
    title: Besök oss
  - title: Föreningen
    body: >-
      Det är föreningen Renqvists Verkstad som ligger bakom idé och uppförande,
      föreningens medlemmar som är skulpstörer visar även sin konst i
      skulpturutställningarna.


      ### Torsten Renqvist-sällskapet


      Torsten Renqvist-sällskapet förvaltar och informerar om Torsten Renqvists konstnärskap.


      De bägge föreningarna samarbetar och deras verksamheter går ibland samman.


      [www.torstenrenqvist.se](www.torstenrenqvist.se)
    image: /images/evenemang.jpg
  - title: Historik
    body: >-
      Föreningen Renqvists verkstad bildades 2011. Gruppen består av 11
      konstnärer som på ett eller annat vis har en anknytning till Torsten
      Renqvists konstnärskap och där alla är skulptörer utom Anna-Lena Renqvist,
      dotter till Torsten, som är filosof.


      Torsten Renqvist hade uttryckt en önskan att verkstaden skulle fortsätta vara en plats för konstnärligt skapande och på det byggde vi vidare. Gruppen startade med att gjuta egna skulpturer i brons i det bronsgjuteri som fanns på gården.


      Verkstaden som går under namnet ”Skulptörens verkstad” öppnade för allmänheten 2012. Vid verkstaden visades utställningar, genomfördes workshops för blandade åldrar och brons gjöts inför publik på ”Bronsgjutarfestivalen”.


      Sedan ett antal år drivs verkstaden med verksamhetsbidrag från Nacka kommun.


      Många utställningar och projekts har genomförts i verkstaden som nu även är ett museum för skulptörens alla hantverk. Här visas olika material och skulpturala tekniker och visas filmer om skulptörer och skulpturalt arbete.


      Medlemmarna i gruppen genomför även utställningar och projekt som har anknytning till Skulptörens verkstad ute i landet.


      Den röda tråden är att ge kunskap om skulpturkonsten och att öppna verksamheten för både barn och vuxna. Verksamheten månar om att hålla gamla kunskaper levande som kan länkas till vår samtid och skapa tillgång till den glädje konsten ger.


      ### Utställare i Skulptörens verkstad under våra 10 första år.


      Evert Lindfors, Torsten Renqvist, Asmund Arle, Tomas Qvarsebo, Lena Lervik, Kajsa Mattas, Rune Rudelius, Siri Derkert, Lars Erik Falk, Mats Åberg, Marilyn Gierow, Eva Fornåå, Bitte Jonasson Åkerlund, Jörgen Hammar, Jörgen Martinsson, Ulf Lorenzon, Linnea Jörpeland, Kicki Bergkvist, Selder Bo Andersson, Barbro Hedström, Filippa von Krusenstierna, Mats Eriksson, Annika Heed, Lotta Enocsson, Erik Åkerlund, Ingegerd Lohland, Anders Jansson, Dina Hviid, Harry Modin, Katinka Andersson, Sophi Vejrich, Lars Brunström
  - title: Visningar och bokningar
    body: >-
      I anslutning till en visning i verkstan går det även bra att boka en
      visning i Torsten Renqvists ateljé.


      I verkstaden och ute på gården kommer det att finnas möjlighet att känna på verktyg och material. Upplev hur det är att hugga i sten eller trä! Testa andra material och tekniker.


      Skulptörens verkstad är öppen för bokning av visningar. I anknytning till visningar är det möjligt att även boka kortare workshops i skulpturala tekniker. Läs mer på sidan program.


      En visning av verkstan passar alla åldrar och grupper. Lämpligt för t.ex. skolor, yrkesskolor, konstföreningar och andra föreningar eller privata grupper.


      Varmt välkomna!


      Projektgruppen för Skulptörens verkstad


      Lotta Enocsson, Mats Eriksson och Annika Heed
    image: /images/hastar.jpg
---
