---
title: Program
sections:
  - title: Vinter i Skulptörens Verkstad
    body: >-
      Vintern är planeringstid i Skulptörens Verkstad. Planering för vårens
      utställning och för vårens kursprogram och Öppna Hus. I år är vi nyblivna
      medlemmar i Riksförbundet Sveriges Konstföreningar, vilket innebär att vi
      kan driva vår verksamhet än mer professionellt. Med vårt medlemskap i
      Arbetslivsmuseer ArbetSam har vi tillgång till stor kunskap om hur ett
      litet museum kan drivas. 


      I år kan vi stolta fira 10-årsjubileum och det firar vi med tre spännande utställningar!


      Gårdsutställningen vid Skulptörens verkstad öppnar med nya skulpturer tillsammans med de fasta som finns på gården. Gården är alltid öppen för besök.


      Inne i verkstaden visas en unik utställning med Torsten Renqvists teckningar och grafik! Där kan även ett antal skulpturer ses,  visning av Torstens ateljé sker varje söndag, ateljén ligger en liten bit från verkstaden.


      Till hösten har vi den stora äran att presentera en alldeles speciell utställning. Skulptur av Siri Derkert och Ninnan Santesson. Två stora konstnärer som även var goda vänner. Mer information om utställningen kommer längre fram!
    image: /images/img_0805.jpg
  - title: Konstkurser
    body: Bokningsbara fördjupnings-kurser för små eller större grupper. I år
      startar vi upp kurser som erbjuder fördjupning inom ett ämne. Kurserna
      kommer att ligga under verksamhetsåret och startas upp när vi når upp i
      erforderligt deltagarantal. Lämpligt för föreningar, privata grupper,
      olika yrkesgrupper eller andra verksamheter. Se vidare på beskrivning av
      varje kurs.
    image: /images/workshop4.JPG
  - title: Kursprogram
    body: >-
      ### Kurs i porträttmodellering


      Lördag 27/8 10.30-16.00 | Söndag 4/9 10.30-16.00 | Lördag 10/8 10.30-16.00


      Lär dig modellera på klassiskt vis i lera. Ni modellerar varandra i kursen så det kan vara bra att ta med sig en vän eller släkting till kursen för att skapa deras porträtt. Både modell och modellör lär sig lika mycket eftersom ni byts av hela tiden på ett rättvist sätt. Ni får ett porträtt i lera som senare kan brännas.


      Pris 2500:-/person


      Lärare Annika Heed och Lotta Enocsson.


      Passar för alla åldrar från 10 år och uppåt


      Kursen blir av om minst 4 personer anmäler sig.


      ### Kurs i betonggjutningsteknik


      Lördag 10/9 10:30-16:00 | Lördag 17/9 10:30-16:00 | Lördag 24/9 10:00-12:00


      Lär er gjuta en skulptur i lera till betong. I kursen ingår kunskaper kring vad som är enkelt att gjuta när ni arbetar i lera. Formtagning med gips på lera. Gjutning av betong i gipsform. Uthuggning. Efter genomgången kurs har ni de basala kunskaper som behövs för att arbeta vidare på egen hand.


      Pris: 2700 kr/person


      Passar för alla åldrar från 10 år och uppåt


      Kursen blir av om det anmäls minst 5 personer.


      Lärare Annika Heed + Mats Eriksson


      ### Kurs i latexmasker


      Lördag 24/9 10.30-16.00 | Söndag 25/9 10.30-16.00 | Lördag 1/10 10.30-12.00 | Söndag 2/10 10.30-12.00


      Ni gör en mask i lera som kan vara skräckinjagande, rolig. Monster, människa eller djur.


      Ni tar en gipsform på lermasken för att sedan gjuta latex i gipsformen. Ni får en latexmask som går att måla i de färger ni önskar och sedan sätta på er och glädja/skrämma er omgivning.


      Pris: 2300 kr/person


      Kursen blir av om det anmäls minst 5 personer.


      Lärare Annika Heed + Mats Eriksson
    image: ""
  - title: Demokratisamtal med Stina Oscarson
    body: >-
      Demokrati och konstnärskap


      Med anledning av Demokratiåret har Skulptörens verkstad bjudit Stina Oscarsson för att tala om konstnärsskap och demokrati. Moderator Anders Bäckström.


      Hur fungerar demokratin inom kulturen för konstnärliga utövare .


      Hur fri står konsten i Sverige idag?


      Måste konst vara lönsam, och vem ska annars finansiera den?


      Har politikerna rätt att styra det konstnärliga innehållet?


      Vad händer om den politiska agendan förändras?


      Behöver vi konst, vem behöver konst och gör det oss till bättre människor?


      Många är frågorna och vi ser fram emot en spännande kväll. Stina Oscarson är regissör, dramatiker/författare och känd samhällsdebattör. Hon har vunnit ett flertal priser bl.a Eldh Ekblads fredspris, Stockholms stads folkbildningsstipendium 2015 och Bokmässans bildningsstipendium 2018. Stina har varit krönikör på Dagens Nyheter, ETC och SvD och är en uppmärksammad och engagerad röst i samhällsdebatten.


      Moderator: Anders Bäckström, teaterregissör, dramatiker, teaterpedagog och forskare inom teaterfältet.


      Konstnärskap och demokrati, Samtal med Stina Oscarsson 5/9 18.30,  kostnad 100kr.


      Möjlighet till enkel förtäring finns


      Välkomna!


      Begränsat antal platser. Föranmälan till lottaenocsson@hotmail.com och förskottsbetalning via Swish krävs till 0736-249285
    image: /images/gardsutstallning1.jpg
  - title: Siri Derkert och Ninnan Santesson - Konsten, vänskapen, livet och kampen
    body: >-
      <!--StartFragment-->


      Söndag 28 augusti invigs utställningen Siri Derkert och Ninnan Santesson - en skulpturutställning om arbete, vänskap och solidaritet.


      Vi har äran att få visa en unik samling arbeten av Siri och Ninnan i Skulptörens verkstad denna höst. Utställningen tar avstamp i deras arbeten men också i den vardag där de stöttade och hjälpte varandra, både i det konstnärliga arbetet, det politiska engagemanget och i livet som ensamstående mödrar och familjeförsörjare. Vi har hjälp av den brevväxling Ninnans barnbarn, Linnea Carlsson satt samman och av berättelser från barn och barnbarn till Siri och Ninnan. Bägge konstnärerna var kontroversiella och samhällsengagerade och har brutit mark för kommande konstnärsgenerationer. Kraften i den skapande viljan övervinner allt.


      Fyra helger framöver visar vi utställningen samt har visningar i Torsten Renqvists ateljé och håller öppna workshops i olika skupturala tekniker. Besök också vår Gårdsutställning där skulptur visas av nio svenska skulptörer.


      <!--EndFragment-->
    image: /images/img_5228.jpg
---
