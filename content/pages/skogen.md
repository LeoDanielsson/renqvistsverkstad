---
title: Skulpturskogen Ed
cards:
  - title: SKULPTURSKOGEN ED
    ingress: Skulpturskogen Ed är något så ovanligt som en skulpturpark som
      egentligen är en skog. Mitt i Upplands Väsbys vackra kulturlandskap,
      intill Villa Ed, ligger skogen med höga bokar och gamla ekar. I skogen
      visas konst av hög kvalitet. Konsten hänger samman med skogen men också
      med landskapet runtomkring, med sjön och den medeltida kyrkan och med
      ”Upplevelsestråket” en vandringsled som går kors och tvärs genom Upplands
      Väsby och sträcker sig ut till Sollentuna och de andra grannkommunerna.
    body: >-
      I Skulpturskogen kan ni vandra på små stigar och upptäcka konst på ett
      nytt sätt, ni kan finna skulpturer i en dunge eller högt upp i
      trädkronorna eller gömda i kvisthålet på ett träd. Vandra runt och upplev
      konst i den vackra naturen och i friska luften. I skulpturskogen finns
      även olika ”Upptäcktsvandringar” att göra. Varje verk har något att
      berätta om historien, naturen eller om sin egen hemlighet. Läs gåtorna och
      se om ni kan svaren, det gör att ni deltar i skulpturskogen på ett roligt
      och lärorikt sätt. Foldrar med gåtor, frågor och svar finns att hämta i
      vårt skåp som finns intill skogens ingång. Vi har spännande
      ”upptäcktsvandringar” anpassade till olika åldrar, några för riktigt små
      barn.


      När ni vandrat är ni varmt välkomna till Villa Ed för en stunds vila och avkoppling. I den vackra trädgården med uteservering kan ni njuta av varma drycker, hembakat och hemlagat. Villa Ed är en gammal och vacker villa som idag är en unik handels- och mötesplats för alla sinnen. Förutom cafe & bistro hyser villan verksamheter såsom inredningsbutik, underkläder, massage, frisör, olika skönhetsbehandlingar, konsthantverk samt samtal och terapi.


      Skulpturskogen Ed invigdes lördag 24 april kl 13.00 2021. För speciella händelser se Separat program på denna hemsida och på Villa Eds hemsida, [www.villaed.com](https://www.villaed.com) där även en karta finns på vägbeskrivning. Upplevelsestråket kan ni läsa om på Upplands Väsbys hemsida [www.upplandsvasby.se](https://www.upplandsvasby.se)


      ![GÅTFULLA TRÄD](/images/img_3250.jpg "Vårens nya utställning öppnas 30 april kl 12-16 Skulptur, måleri, fotografi, installation")


      Temat för vårens utställning är träden. Här låter vi dem komma till tals


      Utställande konstnärer våren 2022: Bo Andersson, Katinka Andersson, Åsa Elieson, Lotta Enocsson, Mats Eriksson, Annika Heed, Filippa von Krusenstjerna, Sophi Vejrich, Hélène Vejrich




      Ni kan boka visningar för grupper, även förskole och skolvisningar. Ni får en visning av skogen och kan uppleva den närmare genom våra upptäcktsvandringar med intressanta frågor och kartor av olika slag beroende på åldersgrupp.


      Kontakt


      * Annika Heed [annikaheed@hotmail.com](mailto:annikaheed@hotmail.com) [0738 262254](tel:+46738262254)

      * Bo Andersson [0735 622752](tel:+46735622752)


      Vägbeskrivning: Från E4an avtag Upplands Väsby, kör till vänster in på Mälarvägen (om ni kommer från Stockholm) fortsätt på Mälarvägen, (850) i ca 4 km, tag höger in på Edsbyvägen vid skylten Villa Ed. Eds kyrka ligger lite längre fram till vänster.


      ![](https://www.renqvistsverkstad.se/images/stuga.jpg)


      Tack till Johan Curman, markägare


      Tack till Bisslinge och Svartinge gårdar


      Med stöd av Kultur och fritid, Upplands Väsby kommun


      Varmt Välkomna till Skulpturskogen Ed!
  - title: Vinter i Skulpturskogen Ed
    ingress: Nya skulpturer har tillkommit i skogen
    body: >-
      Den 7 november invigdes ett antal nya skulpturer i Skulpturskogen. 


      ![](/images/img_2278.jpg)


      I den stora gläntan reser sig nu en tre meter hög Åkerblomma i järn. Den går att elda i så att den glöder.


      En hjort lösgör sig ur träden


      ![](/images/img_2695.jpg)


      ![]()

       och en elefant ruvar vid den stora stenen. I skogens bryn cirkulerar ett dansande par i en evig piruett. Vid några uråldriga ekar kan ni få göra en sekundsnabb resa upp i de stora trädkronorna genom att kika i de magiska speglarna. 

      ![](/images/img_2285-1-.jpg)


      ![]()
  - title: Höstlovsaktiviteter med Skulpturorientering
    ingress: Vi byggde en bana med roliga uppdrag att lösa för barn i alla åldrar i
      Skulpturskogen hösten 2021 Ed
    body: |-
      Skogen besöktes av barn och vuxna under höstlovet.

      ![](/images/img_2253.jpg)

      ![](/images/img_2255.jpg)

      Kontakt 0738262254

      Kulturföreningen Källare-Skulpturskogen Ed
  - title: Välkommen till en höstdag i Skulpturskogen Ed!
    ingress: Söndagen 7 november kl 12-16
    body: >-
      Skulpturskogen invigdes i april i år, istället för som i en skulpturpark
      finner ni här konsten i en liten vacker skog med promenadstigar.


      Vi har nu utökat utställningen i skogen och tänder eldar och bjuder på glüvine!


      Ta en promenad i skogen och passa på att besöka Villa Ed.


      Utställande konstnärer: Bo Andersson, Katinka Anders- son, Lotta Enocsson, Mats Eriksson, Annika Heed, Leif Kindgren, Filippa von Krusenstjerna, Sophi Vejrich, Hélène Vejrich.


      Restaurangen grillar i skogen för att fira in hösten.


      Varmt välkomna önskar Kulturföreningen Källaren som arrangerar Skulpturskogen Ed


      Tack till Bisslinge förvaltning AB
---
