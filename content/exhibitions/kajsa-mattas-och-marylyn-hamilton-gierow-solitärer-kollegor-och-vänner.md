---
title: Kajsa Mattas och Marilyn Hamilton Gierow, Solitärer, Kollegor och vänner
date: 2023-09-03T13:19:01.667Z
sections:
  - body: >-
      Att vara konstnär är ett ensamt arbete. För att hitta sitt sanna språk
      krävs de ensamma timmarna i ateljén. Att finna en kollega att då och då
      dela vardagslivets och arbetslivets olika delar med, är därför
      ovärderligt.


      Här presenterar Skulptörens verkstad två kollegor och vänner som var och en uttrycker sig på sitt genuina sätt.


      Vi får möte olika sätt att hantera materialets formbarhet, olika takt för att följa uttryckets nödvändighet och två olika temperament.


      Men tron på formens förmåga att uttrycka och förmedla väsentligheter om livets olika skiften - är densamma.
    image: /images/image7.png
  - body: >-
      > "All rörelse i Kajsa Mattas skulpturer är nertonad, som komprimerad  av
      ett inre tryck. När man ser hennes figurer kan man komma att tänka  på
      andhämtningen hos en havsdyning. Dyningens rytmiska hävningar  är ibland
      långväga utlöpare av en övervunnen orkan någonstans långt  borta. 

      >

      > Kajsa Mattas utformar sina skulpturer ned rigorös vaksamhet i  detaljerna, det nedtonade formspråket är som en viskning som kräver  maximal tydlighet i artikulationen. Här finns inget utrymme för  ungefärlighet. Men hennes art kräver också förhöjd koncentration hos den som lyssnar."

      >

      > Gösta Gierow


      Kajsa Mattas är född 1948 i Finland, bosatt och verksam i Stockholm. Utbildad på Kungliga Konsthögskolan i Stockholm 1975-81. Ledamot av Kungliga Akademien för de fria konsterna sedan 1989.


      [www.skulptorforbundet.se](www.skulptorforbundet.se)
    image: /images/image3.png
    title: Kajsa Mattas
  - body: >-
      > “Sex roller Söker en Författare” lyder titeln på en berömd pjäs. När 
      jag ser skulptören Marylyn Hamilton Gierow i arbete kan jag komma  på den
      där titeln. Hon formar sina skulpturer med snabba rörelser, på  en gång
      ömsint och tveklöst och klumpen av lera bär spår efter hennes 
      fingertoppar. Många gånger plattar hon till vad hon åstadkommit och 
      börjar från början igen. Men det som godkänns och blir kvar har ofta 
      framkommit med förvånansvärd snabbhet. Ja, så står skulpturen där:  ett
      lejon, en häst, ett ansikte eller en kvinnofigur. Men egentligen  spelar
      motivet en underordnad roll, skulpturen gestaltar i första hand  något
      annat än vad den föreställer: det är en rörelse som sökt en kropp. 

      >

      > \-Gösta Gierow 


      Marylyn Hamilton Gierow 


      Född 1936 på Bölsnäs gård i Småland. Bosatt i Stockholm. Studier: West of England College of Art, Bristol 1959-1960 Konstfackskolan 1960-63. Konsthögskolan 1963-68.


      <https://marylynhamiltongierow.se/>
    title: Marylyn Hamilton Gierow
    image: /images/image6.png
---
